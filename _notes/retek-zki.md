---
title: Retek
layout: article
main_page: 'yes'
tags:
  - kert
---
Szombaton kezdtem csíráztatni papírtörlő között.  
Vasárnap este már a magok kb fele kidugta a lábacskáit.  
Ma hétfő van, kb a harmada már szikleveles, a harmada lábas, harmada még alszik.  

Most kísérletezek először retekkel.  
Rövid, 30-35 nap tenyészidejű, korai piros ZKI vetőmag.

<img src="/assets/images/retek/IMG_20250228_135029.jpg" alt="retek">

Szövetcserépben földbe tettem a szikleveles magocokat, letakartam fóliával, köré szórtam pár marék földet a vakondtúrásból, majd a falról leszedett, most az avaron száradó tavalyi hajnalka lombja közé rejtettem az egészet.  
A következő időszak fagymentes lesz, 12-14 fok napközben, 3 fok éjjel.
Mikor a kis magoncok megerősödnek, kiültetem szabadföldbe.  

<img src="/assets/images/retek/IMG_20250228_135016.jpg" alt="retek">

Még egy nagy szövetcserepet teleraktam retekkel, de ezt tovább tartottam idebent.  
Így március közepén még mindig feltűnő a különbség, mennyivel fejlettebbek, amelyek később lettek kirakva.

<img src="/assets/images/retek/IMG_20250314_083526.jpg" alt="retek">

Jót tett nekik a fátyolfólia, jól érzik magukat.  
Egy hete szabadföldbe kerültek a palánták. Szép piros gyökerük lett, némelyik már fél centi vastagra duzzadt.


