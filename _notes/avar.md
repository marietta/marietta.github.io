---
title: az avar a lelke
layout: article
---
 A bambuszok avart raktak maguk alá. A bodzabokor alatt aranybarna avar lett, oda jár a cicám aludni.   
 A ház melletti senki földjéből oázis lett. Oda gyűjtöm a tökmag héját, belekeverem a homokba, földbe. Viszek oda lenyírt, gyomlált, száraz, zöld növényi részeket, konyhai hulladékot.   
 A lombhullató fák minden ősszel hozzájárulnak az avarhoz.  
 Kincs ez a lehullott levéltömeg, növényi maradék. Forgasd bele a földbe, komposztáld. Hamar belakja az élet.   
 Az avarba burkolózva telel át megannyi állat és növény.
 Az avar a gombák kedvelt élőhelye az ott biztosított páratartalom miatt.
 Az avar természetes, élő mulcs. 